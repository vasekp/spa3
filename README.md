# Šifrovací pomůcky Absolutno v3

Vítejte na hlavní vývojové stránce nové verze Šifrovacích pomůcek Absolutno (prozatím v raném stádiu vývoje).

Jedná se o kompletní přepis oblíbené [Android aplikace](https://play.google.com/store/apps/details?id=cz.absolutno.sifry) v novém prostředí, s novými funkcemi a vylepšenou filozofií. ŠPA3 poběží na webové platformě, takže **nebudou limitovány na OS Android** a umožní pružnější vývoj. S využitím responzivního přístupu budou moci své funkce nabídnout na obrazovce telefonu i počítače. Aplikace při spuštění nabídne možnost stáhnout do zařízení svou kompletní kopii pro použití offline, takže bude možné ji bez omezení používat bez mobilních dat. Na telefonu též půjde z prohlížeče přidat na domovskou obrazovku.

Aplikace se nachází na trvalém odkazu https://vasekp.github.io/spa3/.

**Dřívější druhá verze ŠPA není nadále podporována** a žádné z nových funkcí ani opravy nebudou aplikovány zpětně.

## Hlášení chyb

Pro jakákoli chybová hlášení prosím používejte **výhradně** tento repozitář, tlačítko "Issues" (odkaz také [zde](https://github.com/vasekp/spa3/issues)). Na stejném místě také můžete psát konstruktivní nápady na nové funkce. Jestli nemáte účet na GitHub, snadno si jej zřídíte. Nezapomeňte prosím uvést verzi svého prohlížeče a pokud se chyba týká zobrazování, snímek obrazovky.

Podporované prohlížeče jsou **výhradně nejnovější verze** Firefox, Chrome, Edge, Safari, jejich mobilní protějšky a prohlížeče využívající stejný kód (Chromium, Samsung Internet). Před hlášením chyby se prosím ujistěte, že váš prohlížeč je aktuální; funkční rozdíly způsobené zastaralou verzí nebudou považovány za chybu. Zkuste také "force refresh" (často Ctrl+F5 nebo Shift+F5).

### Známé problémy

Tyto chyby ve vykreslování v jinak podporovaných prohlížečích jsou dány limitacemi jednotlivých platforem a je mimo mé možnosti a zájem je jakkoli adresovat, dokud nebudou zmíněné prohlížeče respektovat patřičné specifikace.
* Firefox: klávesy virtuální klávesnice nereagují vizuálně na stisk.
* Chrome, Safari, Edge: okraje barevných prvků fontu v tmavém režimu zůstávají černé.
* Firefox: problémy s vykreslováním barevného fontu v aktuálních verzích.

## Přispívání k projektu

Opravy, nové funkce, překlady do jiných jazyků apod. uvítám ve formě Pull request. Další informace naleznete v souboru [CONTRIBUTING.md](CONTRIBUTING.md).

Na práci na projektu je také možno drobně přispět odkazem na [PayPal](http://paypal.me/vasekpotocek).
